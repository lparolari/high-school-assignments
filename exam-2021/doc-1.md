# Il test di Turing

![Articolo di Alan Turing sulla rivista Mind del 1950](./doc-1_the-imitation-game.jpg){width=300}

Nel 1950 Alan Turing pubblica sulla rivista Mind, nella sezione
Psicologia e Filosofia, un articolo che inizia con la sezione "The
Imitation Game". La prima frase dell'articolo recita:

> I propose to consider the question, "Can machine think?"

Alan Turing cerca di introdurre un criterio per determinare se una
macchina sia in grado di esibire un comportamento intelligente
prendendo spunto dal gioco dell'imitazione (the imitation game).

Questo articolo è identificato da molti come l'inizio dellera
dell'intelligenza artificiale e cambierà per sempre il modo di vedere
le macchine e i relativi programmi.

---

## The Imitation Game

Il test di turing è un gioco a tre partecipanti: un uomo A, una donna
B, e una terza persona C. Quest'ultima è tenuta separata dagli altri
due e tramite una serie di domande deve stabilire qual è l'uomo e
quale la donna. Dal canto loro anche A e B hanno dei compiti: A deve
ingannare C e portarlo a fare un'identificazione errata, mentre B deve
aiutarlo. Affinché C non possa disporre di alcun indizio (come
l'analisi della grafia o della voce), le risposte alle domande di C
devono essere dattiloscritte o similarmente trasmesse.

Il test di Turing si basa sul presupposto che una macchina si
sostituisca ad A. Se la percentuale di volte in cui C indovina chi sia
l'uomo e chi la donna è simile prima e dopo la sostituzione di A con
la macchina, allora la macchina stessa dovrebbe essere considerata
intelligente, dal momento che - in questa situazione - sarebbe
indistinguibile da un essere umano.

# Riferimenti

- [Wikipedia, _Il test di Turing_](https://it.wikipedia.org/wiki/Test_di_Turing)
- [Christos Papademetriou, _To what extent is the turing test still important?_](https://www.researchgate.net/publication/279023297_TO_WHAT_EXTEND_IS_THE_TURING_TEST_STILL_IMPORTANT)
